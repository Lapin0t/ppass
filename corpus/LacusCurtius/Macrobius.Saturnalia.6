
Hic Praetextatus: Mirum, inquit, in modum digessit Eustathius quae de Graeca antiquitate carmini suo Virgilius inseruit. Sed meminimus viros inter omnes nostra aetate longe doctissimos, Furium Caecinamque Albinos, promisisse se prodituros quid idem Maro de antiquis Romanis scriptoribus traxerit: quod nunc ut fiat tempus ammonet.
Cumque omnibus idem placeret, tum Furius Albinus: Etsi vereor me, dum ostendere cupio quantum Virgilius noster ex antiquiorum lectione profecerit et quos ex
omnibus flores vel quae in carminis sui decorem ex diversis ornamenta libaverit, occasionem reprehendendi vel inperitis vel malignis ministrem, exprobrantibus tanto viro alieni usurpationem, nec considerantibus hunc esse fructum legendi, aemulari ea quae in aliis probes et quae maxime inter aliorum dicta mireris in aliquem usum tuum oportuna derivatione convertere, quod et nostri tam inter se quam a Graecis et Graecorum excellentes inter se saepe fecerunt.
Et, ut de alienigenis taceam, possem pluribus edocere quantum se mutuo conpilarint bibliothecae veteris auctores: quod tamen oportune alias, si volentibus vobis erit, probabo. Unum nunc exemplum proferam, quod ad probanda quae adsero paene sufficiet.
Afranius enim togatarum scriptor in ea togata quae
Compitalia
inscribitur non inverecunde respondens arguentibus, quod plura sumpsisset a Menandro:

Quod si haec societas et rerum communio poetis scriptoribusque omnibus inter se exercenda concessa est, quis fraudi Virgilio vortat, si ad excolendum se quaedam ab antiquioribus mutuatus sit? Cui etiam gratia hoc nomine est habenda, quod nonnulla ab illis
in opus suum, quod aeterno mansurum est, transferendo fecit ne omnino memoria veterum deleretur: quos, sicut praesens sensus ostendit, non solum neglectui verum etiam risui habere iam coepimus.
Denique et iudicio transferendi et modo imitandi consecutus est ut quod apud illum legerimus alienum aut illius esse malimus aut melius hic quam ubi natum est sonare miremur.
Dicam itaque primum quos ab aliis traxit vel ex dimidio sui versus vel paene solidos: post hoc locos integros cum parva quadam immutatione translatos sensusve ita transcriptos, ut unde essent eluceret, immutatos alios, ut tamen origo eorum non ignoraretur: post haec quaedam de his quae ab Homero sumpta sunt ostendam non ipsum ab Homero tulisse, sed prius alios inde sumpsisse, et hunc ab illis, quos sine dubio legerat, transtulisse.
Vertitur interea caelum cum ingentibus signis
Qui caelum versat stellis fulgentibus aptum
et in tertio:
Caelum prospexit stellis fulgentibus aptum
et in decimo:
Hinc nox processit stellis ardentibus apta
Est locus, Hesperiam quam mortales perhibebant
Teque, pater Thyberine, tuo cum flumine sancto
Accipe, daque fidem, foedusque feri bene firmum
Cum superum lumen nox intempesta teneret
Romani scalis summa nituntur opum vi
et in sexto decimo:
Quis potis ingentes oras evolvere belli?
Non semper vestra evertit: nunc Iuppiter hac stat
Nunc hostes vino domiti somnoque sepulti
Tollitur in caelum clamor exortus utrisque
Explorant Numidae: totum quatit ungula terram
idem in octavo:
Consequitur, summo sonitu quatit ungula terram
idem in septimo decimo:
It eques, et plausu cava concutit ungula terram
Unus homo nobis cunctando restituit rem
Concidit, et sonitum simul insuper arma dederunt
Cum primum aurora respergit lumine terras
Nonne vides longos flammarum ducere tractus?
Nunc hinc, nunc illinc abruptis nubibus ignes
Conponunt, conplent; belli simulachra cientur
Asper acerba tuens inmani corpore serpens
Interea Oceani linquens Aurora cubile
Quod genus hoc hominum Saturno sancte create?
Rumoresque serunt varios, et multa requirunt
Maior erat natu: non omnia possumus omnes
Diversi circumspicimus, horror percipit
Numquam hodie effugies, quin mea manu moriare
Incubet et Tyriis, atque ex solido bibat auro
Currite ducenti subtegmine, currite fusi
Et liquidam molem, camposque natantes
Scipiadas, belli fulmen, Carthaginis horror
Et patris Anchisae gremio conplectitur ossa
Sed quaedam simulachra modis pallentia miris
Tunc timido manat ex omni corpore sudor
Labitur uncta carina, volat super impetus undas
Hastati spargunt hastas, fit ferreus imber
Balantum pecudes quatit: omnes arma requirunt
Quem neque tueri contra nec adfari queas
Virtuti sis par, dispar fortunis patris
Multi alii adventant, paupertas quorum obscurat nomina
Fortibus est fortuna viris data
Ad sedare sitim fluvii fontesque vocabant

Post versus ab aliis vel ex integro vel ex parte translatos vel quaedam immutando verba tamquam fuco alio tinctos nunc locos locis conponere sedet animo, ut unde formati sint quasi de speculo cognoscas.

Accipe et alterum locum Maronis illi unde traxerat conparandum, ut eundem colorem ac paene similem sonum loci utriusque repperias. Virgilius:

Ipsius vero pestilentiae, quae est in tertio Georgicorum, color totus et liniamenta paene omnia tracta sunt de descriptione pestilentiae quae est in sexto Lucretii. Nam Virgiliana incipit:

Sed, quatenus totum locum utriusque ponere satis longum est, excerpam aliqua ex quibus similitudo geminae descriptionis adpareat.
Virgilius ait:
Virgilius ait:
Haec ante exitium primis dant signa diebus
et quae darent signa supra retulit idem:

Virgilius ait:

Virgilius ait:

Virgilius ait:
Nonne vobis videntur membra huius descriptionis ex uno fonte manasse?
Sed rursus locos alios conparemus:

Lucretius in quinto, ubi de confusione orbis ante hunc statum loquitur:
Omnia enim magis haec ex levibus atque rotundis

Sunt alii loci plurimorum versuum quos Maro in opus suum cum paucorum immutatione verborum a veteribus transtulit. Et quia longum est numerosos versus ex utroque transcribere, libros veteres notabo, ut qui volet illic legendo aequalitatem locorum conferendo miretur.
In principio Aeneidos tempestas describitur, et Venus apud Iovem quaeritur de periculis filii, et Iuppiter eam de futurorum prosperitate solatur. Hic locus totus sumptus a Naevio est ex primo libro belli Punici. Illic enim aeque Venus Troianis tempestate laborantibus cum Iove queritur, et secuntur verba Iovis filiam consolantis spe futurorum.
Item de Pandaro et Bitia aperientibus portas locus acceptus est ex libro quinto decimo Ennii, qui induxit Histros duos in obsidione erupisse porta et stragem de obsidente hoste fecisse.
Nec Tullio conpilando, dummodo undique ornamenta sibi conferret, abstinuit:
Nempe hoc ait, Aeneam famam suam factis fortibus supergressum, cum plerumque fama sit maior rebus. Sensus hic in Catone Ciceronis est his verbis:
Contingebat in eo, quod plerisque contra solet, ut maiora omnia re quam fama viderentur: id quod non saepe evenit, ut expectatio cognitione, aures ab oculis vincerentur.


Item:
Proximus huic longo, sed proximus, intervallo
Cicero in Bruto:
Duobus igitur summis, Crasso et Antonio, L. Philippus proximus accedebat, sed longo intervallo tamen proximus.


Sunt quaedam apud Virgilium quae ab Homero creditur transtulisse: sed ea docebo a nostris auctoribus sumpta, qui priores haec ab Homero in carmina sua traxerant: quod quidem summus Homericae laudis cumulus est, quod, cum ita a plurimis adversus eum vigilatum sit, coactaeque omnium vires manum contra fecerint,
Ille velut pelagi rupes inmota resistit

Homerus de Aiacis forti pugna ait:

Hunc locum Ennius in quinto decimo ad pugnam C. Aelii tribuni his versibus transfert:

Hinc Virgilius eundem locum de incluso Turno gratia elegantiore conposuit:
Homerus ait:
Pressatur pede pes, mucro mucrone, viro vir.
Hinc Virgilius ait:
Homeri est:
Non mihi si linguae centum sint, oraque centum
Homerica descriptio est equi fugientis in haec verba:

Nemo ex hoc viles putet veteres poetas, quod versus eorum scabri nobis videntur. Ille enim stilus Enniani seculi auribus solus placebat: et diu laboravit aetas secuta, ut magis huic molliore filo adquiesceretur. Sed ulterius non moror Caecinam, quin et ipse prodat quae meminit Maronem ex antiquitate transtulisse.

Tum Caecina: In versibus vel in locis quantum sibi Maro ex antiquitate quaesiverit, Furius ut memor et veteris et novae auctorum copiae disseruit. Ego conabor ostendere hunc studiosissimum vatem et de singulis verbis veterum aptissime iudicasse, et inseruisse lecta operi suo verba, quae nobis nova videri facit incuria vetustatis:
ut ecce
addita
pro inimica et infesta quis non aestimet poetam arbitrio suo novum verbum sibi voluisse fabricari? Sed non ita nam quod ait:
Quod per amoenam urbem leni fluit agmine flumen

Quod ait:
Horrescit telis exercitus asper utrimque
et in Erechtheo:
Arma arrigunt: horrescunt tela
Et in Scipione:
Sparsis hastis longis campus splendet et horret
Sed et ante omnes Homerus:
Lumine sic tremulo terra, et cava caerula candent
et Lucretius in sexto:
Sunt qui aestiment hoc verbum
umbracula
Virgilio auctore conpositum, cum Varro Rerum divinarum libro decimo dixerit:
Nonnullis magistratibus in oppido id genus umbraculi concessum
, et Cicero in quinto de legibus:
Visne igitur (quoniam sol paululum a meridie iam devexus videtur, nequedum satis ab his novellis arboribus omnis hic locus opacatur) descendatur ad Lirim, eaque quae restant in illis alnorum umbraculis persequamur?
Similiter in Bruto:
Sed ut et Theophrasti doctissimi hominis umbraculis
.
Ferit aures nostras hoc verbum
discludere
, ut novum, sed prior Lucretius in quinto:

Sed haec ab illo fluxerunt quod Pomponius in Atellania quae
Kalendae Martiae
inscribitur ait:
Vocem deducas oportet, ut mulieris videantur
Verba. Iube modo adferatur munus: ego vocem reddam
Tenuem et tinnulam
et infra:
Etiam nunc vocem deducam
.

Proiecta
si secundum consuetudinem dicatur, intellegitur
abiecta
: si secundum veteres,
proiecta
porro iacta, ut alibi ait:

Sed et Sisenna in secundo dixit:
Et Marsi propius succedunt: atque ita scutis proiectis tecti saxa certatim lenta manibus coniciunt
in hostes
, et in eodem:
Vetus atque ingens erat arbor ilex, quae circum proiectis ramis maiorem partem loci summi tegebat
, et Lucretius in tertio:
Quamlibet inmani proiectu corporis extet
Hoc verbum de pino tempestiva a Catone sumpsit, qui ait:
Pineam nuceam cum effodies, luna decrescente eximito post meridiem, sine vento austro: tum vero erit tempestiva, cum semen suum maturum erit
.

Inseruit operi suo et Graeca verba, sed non primus hoc ausus: auctorum enim veterum audacium secutus est.
Flammeam per aethram alte fervidam ferri facem
Nec cithara reboant laqueata aurataque tecta

Sed hac licentia largius usi sunt veteres, parcius Maro: quippe illi dixerunt et
pausam
et
machaeram
et
asotiam
et
malacen
et alia
similia.
Nec non et Punicis Oscisque verbis usi sunt veteres; quorum imitatione Virgilius peregrina verba non respuit, ut in illo:
Silvestres uri adsidue

Camuris
peregrinum verbum est, id est in se redeuntibus. Et forte nos quoque
camaram
hac ratione figuravimus.


Multa quoque epitheta apud Virgilium sunt quae ab ipso ficta creduntur: sed et haec a veteribus tracta monstrabo. Sunt autem ex his alia simplicia, ut
Gradivus Mulciber
: alia conposita ut
Arquitenens Vitisator
. Sed prius de simplicibus dicam:

Mulciber
est Vulcanus, quod ignis sit et omnia mulceat ac domet. Accius in Philoctete:
Et liquidi simul ignis
pro puro vel lucio seu pro effuso et abundanti, nisi prior hoc epitheto Lucretius usus fuisset in sexto:


Tristis
pro amaro translatio decens est, ut:
Et ita Ennius in libro Sabinarum quarto:


Auritos lepores
non Maro primus usurpat, sed Afranium sequitur qui in prologo ex persona Priapi ait:

Et, ut conposita subiungam, quod ait Virgilius:
Vidit turicremis cum dona inponeret aris
iam Lucretius in secundo dixerat:
Silvicolae homines bellique inertes
Accius in Bacchis:
Tu qui permensus ponti maria alta velivola
Ennius in quarto decimo:
Rapit ex alto naves velivolas
Caprigenum trita ungulis
Idem in Minotauro:

Decenter et his epithetis Virgilius usus est, pro sagitta
volatile
ferrum
, et pro Romanis
gentem togatam
: quorum altero Suevius altero Laberius usus erat. Nam Suevius in libro quinto ait:

Figuras vero quas traxit de vetustate, si volentibus vobis erit, cum repentina memoria suggesserit, enumerabo. Sed nunc dicat volo Servius quae in Virgilio notaverit ab ipso figurata, non a veteribus accepta, vel ausu poetico nove quidem sed decenter usurpata. Cotidie enim Romanae indoli enarrando eundem vatem necesse est habeat huius annotationis scientiam promptiorem. Placuit universis electio in reliqua suffecti: et adhortati sunt Servium, ut quae in se refusa sunt annotaret.
Ille sic incipit: Vates iste venerabilis varie modo verba modo sensus figurando multum Latinitati leporis adiecit. Qualia sunt haec:
Subposita de matre nothos furta creavit
ut ipsa creaverit quos creari fecit:
Et:
Haec ait, et socii cesserunt aequore iusso
pro eo quod
iussi
cesserunt.
Et:
Et me consortem nati concede sepulchro
Alius dixisset:
Et me consortem nato concede sepulchri
Et:
Illa viam celerans per mille coloribus arcum
id est
per arcum mille colorum
.

Et:
Et:
Corpore tela modo atque oculis vigilantibus exit

Tela exit
pro
vitat
.
Et:
Et:
Ter secum aerato circumfert tegmine silvam
pro
iaculis
.
Et:
Vir gregis
pro
capro
.

Et illa quam pulchra sunt:
aquae mons
,
telorum seges
,
ferreus imber
, ut apud Homerum:
Dona laboratae Cereris
et:
Vocisque offensa resultat imago
et:

Saepe etiam verba pro verbis pulchre ponit:
Oraque corticibus sumunt horrenda cavatis

ora
pro
personis
,
et:
Discolor unde auri per ramos aura refulsit
Quid est enim aura auri, aut quemadmodum aura refulget? Sed tamen pulchre usurpavit.
Et:
Quam bene usus est
frondescit metallo
?

Et:
Et:
Haud aliter iustae quibus est Mezentius irae

Odio esse aliquem
usitatum:
irae esse
inventum Maronis est.

Item de duobus incipit dicere et in unum desinit:
Et:
Et:

Facit pulcherrimas repetitiones:

Nec interpositiones eius otiosae sunt:

Et illa mutatio elegantissima est, ut de quo loquebatur subito ad ipsum verba converteret:
Quos ego: — sed motos praestat conponere fluctus
tracta est a Demosthene:
Ἀλλ’ ἐμοὶ μέν· — οὐ βούλομαι δυσχερὲς οὐδὲν εἰπεῖν ἀρξόμενος τοῦ λόγου, οὗτος δ’ ἐκ περιουσίας ἐμοῦ κατηγορεῖ
.

Haec vero quam poetica indignatio:
O patria, o rapti nequicquam ex hoste Penates!
et illa trepidatio:

Quid illa excogitatio novorum intellectum, ut,
Exuerint silvestrem animum
et:
Pomaque degenerant sucos oblita priores
et:
Mixtaque ridenti colocasia fundit acantho
et:
Caelataque amnem fundens pater Inachus urna
et:
Adfixae venis, animasque in vulnera ponunt
et quicquid de apibus dixit in virorum fortium similitudinem, ut
adderet quoque mores et studia et populos et praelia, quid plura, ut et
Quirites
vocaret.
Dies me deficiet, si omnia persequi a Virgilio figurata velim: sed ex his quae dicta sunt omnia similia diligens lector annotabit.

Cum Servius ista dissereret, Praetextatus Avienum Eustathio insusurrantem videns: Quin age, inquit, Eustathi, verecundiam Avieni probi adolescentis iuva, et ipse publicato nobis quod inmurmurat.
Eustathius: Iamdudum, inquit, multa de Virgilio Servium gestit interrogare, quorum enarratio respicit officium litteratoris, et tempus indulgeri optat quo de obscuris ac dubiis sibi a doctiore fiat certior.
Et Praetextatus: Probo, inquit, mi Aviene, quod ea de quibus ambigis clam te esse non pateris. Unde exoratus sit a nobis doctissimus doctor, ut te secum negotium habere patiatur, qui in commune proficient quae desideras audire, ne tu modo ultra cesses aperire Servio viam de Virgilio disserendi.
Tunc Avienus, totus conversus in Servium: Dicas volo, inquit, doctorum maxime, quid sit quod, cum Virgilius anxie semper diligens fuerit in verbis pro causae merito vel atrocitate ponendis, incuriose et abiecte in his versibus verbum posuit:
Vexasse enim verbum est levis ac parvi incommodi, nec tam
atroci casui congruens, cum repente homines a belua inmanissima rapti laniatique sint.
Sed et aliud huiuscemodi deprehendi:
Hoc enim verbum,
inlaudati
, non est idoneum ad exprimendam sceleratissimi hominis detestationem, qui, quod homines omnium gentium immolare solitus fuit, non laude indignus sed detestatione execrationeque totius generis humani dignus est.
Sed nec hoc verbum ex diligentia Virgiliana venire mihi videtur:
Per tunicam squalentem auro
Non enim convenit dicere
auto squalentem
, quoniam nitori splendorique auri contraria sit squaloris inluvies.

Et Servius: De verbo
vexasse
ita responderi posse arbitror.
Vexasse
grave verbum est, tractumque ab eo videtur quod est
vehere
, in quo inest iam vis quaedam alieni arbitrii, non enim sui potens est qui vehitur.
Vexare
autem, quod ex eo inclinatum est, vi atque motu procul dubio vastiore est.
Nam qui fertur et raptatur atque huc et illuc distrahitur, is vexari proprie dicitur: sicuti
taxare
pressius crebriusque est quam
tangere
, unde id procul dubio inclinatum est, et
iactare
multo fusius largiusque est quam
iacere
, unde id verbum traductum est,
quassare
etiam quam
quatere
gravius violentiusque est.
Non igitur, quia vulgo dici solet vexatum esse quem fumo aut vento aut pulvere, propterea debet vis vera atque natura verbi deperire, quae a veteribus, qui proprie atque signate locuti sunt, ita ut decuit conservata est.
M. Catonis verba sunt ex oratione quam de Achaeis scripsit:
Cumque Hannibal terram Italiam laceraret atque vexaret
. Vexatam Italiam dixit Cato ab Hannibale, quando nullum calamitatis aut
saevitiae aut inmanitatis genus reperiri queat quod in eo tempore Italia non perpessa sit.
M. Tullius quarto in Verrem:
Quae ab isto sic spoliata atque direpta est, ut non ab hoste aliquo, qui tamen in bello religionem et consuetudinis iura retineret, sed ut a barbaris praedonibus vexata esse videatur
.
De
inlaudato
autem duo videntur responderi posse. Unum eiusmodi: Nemo quisquam tam efflictis est moribus quin faciat aut dicat nonnumquam aliquid quod laudari queat. Unde hic antiquissimus versus vice proverbii celebratus est:

Sed enim qui omni in re atque omni tempore laude omni vacat is inlaudatus est, isque omnium pessimus deterrimusque est: ac sicuti omnis culpae privatio inculpatum facit, inculpatus autem instar est absolutae virtutis, inlaudatus quoque igitur finis est extremae malitiae.
Itaque Homerus non virtutibus appellandis sed vitiis detrahendis laudare ampliter solet. Hoc enim est:

Epicurus quoque simili modo maximam voluptatem privationem detractionemque omnis doloris definivit his verbis:
Ὂρος τοῦ μεγέθους τῶν ἡδονῶν παντὸς τοῦ ἀλγοῦντος ὑπεξαίρεσις.
Eadem ratione idem Virgilius
inamabilem
dixit Stygiam paludem. Nam
sicut
inlaudatum

κατὰ στέρησιν
laudis, ita
inamabilem
per amoris
στέρησιν
detestatus est.
Altero modo
inlaudatus
ita defenditur:
Laudare
significat prisca lingua nominare appellareque: sic in ac­tionibus civilibus auctor laudari dicitur, quod est nominari:
inlaudatus
ergo est quasi
inlaudabilis
, id est
numquam nominandus
, sicuti quondam a communi consilio Asiae decretum est uti nomen eius qui templum Dianae Ephesiae incenderat ne quis ullo in tempore nominaret.
Tertium restat ex his quae reprehensa sunt, quod
tunicam squalentem auro
dixit. Id autem significat copiam densitatemque auri in squamarum speciem intexti.
Squalere
enim dictum est ab squamarum crebritate asperitateque, quae in serpentum pisciumve coriis visuntur.
Quam rem et alii et hic idem poeta locis aliquot demonstrat:
Eiu serpentis squamae squalido auro et purpura praetextae

Quicquid igitur nimis inculcatum obsitumque aliqua re erat, ut incuteret visentibus facie nova horrorem, id
squalere
dicebatur. Sic in corporibus incultis squamosisque alta congeries sordium
squalor
appellatur: cuius significationis multo adsiduoque usu totum id verbum ita contaminatum est, ut iam
squalor
de re alia nulla quam de solis inquinamentis dici coeperit.

Gratum mihi est, Avienus ait, correctum quod de optimis dictis male opinabar. Sed in hoc versu videtur mihi deesse aliquid:
Si enim nihil deesse concedimus, restat ut fit
lituo et trabea succinctus
: quod est absurdissimum, quippe cum
lituus
sit virga brevis in parte qua robustior est incurva, qua augures utuntur: nec video qualiter lituo possit succinctus videri.
Respondit Servius sic hoc dictum esse, ut pleraque dici per defectionem solent: veluti cum dicitur
M. Cicero homo magna eloquentia
et
Roscius histrio summa venustate
, non plenum hoc utrumque neque perfectum est, sed enim pro pleno ac perfecto auditur.
Ut Virgilius alio in loco:
Victorem Buten inmani corpore
id est
corpus inmane habentem
, et item alibi:

Sic igitur id quoque dictum videri debet:
Ipse Quirinali lituo
, id est
lituum Quirinalem tenens
. Quod minime mirandum foret, si ita dictum fuisset:
Picus Quirinali lituo erat
, sicuti dicimus:
statua grandi capite erat
. Et
est
autem et
erat
et
fuit
plerumque absunt cum elegantia sine detrimento sententiae.
Sed quoniam facta litui mentio est, praetermittendum non est quod posse quaeri animadvertimus, utrum a tuba lituus auguralis appelletur an tuba a lituo augurum lituus dicta sit. Utrumque enim pari forma et pariter in capite incurvum est.
Sed si, ut quidam putant, tuba a sonitu
lituus
appellata est ex illo Homeri versu:
Λίγξε βιὸς
, necesse est ut virga auguralis a tubae similitudine lituus vocetur. Utitur autem vocabulo isto Virgilius et pro tuba, ut ibi:
Et lituo pugnas insignis obibat et hasta

Subiecit Avienus:
Maturate fugam
quid sit, parum mihi liquet. Contraria enim videtur mihi fuga maturitati: unde, quid de hoc verbo sentiendum sit, quaeso me doceas.
Et Servius: Nigidius, homo omnium bonarum artium disciplinis egregius:
Mature
, inquit,
est quod neque citius neque serius, sed medium quiddam et temperatum est.
Bene atque proprie Nigidius. Nam et in frugibus et in pomis matura dicuntur quae neque cruda et inmitia sunt neque caduca et nimium cocta, sed tempore suo temperate adulta.
Hanc interpretationem Nigidianam divus Augustus duobus verbis Graecis eleganter exprimebat. Nam et dicere in sermonibus et scribere in epistolis solitum ferunt:
Σπεῦδε βραδέως
, per quod monebat, ut ad rem agendam simul adhiberetur
et industriae celeritas et tarditas diligentiae, ex quibus duobus contrariis fit maturitas.
Sic ergo et Virgilius inducit Neptunum discessum ventis imperantem ut et tam cito discedant tamquam fugiant, et tamen flandi mediocritatem in regressu teneant tamquam
mature
, id est temperate, abeuntes. Veretur enim ne in ipso discessu classi noceant, dum raptu nimio tamquam per fugam redeunt.
Idem Virgilius duo ista verba
maturare
et
properare
tamquam plane contraria scitissime separavit in his versibus:

Bene et eleganter duo ista verba divisit. Namque in praeparatu rei rusticae per tempestates pluvias, quoniam ex necessitate otium est, maturari potest: per serenas vero, quoniam tempus instat, properari necesse est.
Sane cum significandum est coactius quid et festinantius factum, rectius hoc dicitur
praemature
factum quam
mature
: sicuti Afranius dixit in togata, cui Titulus nomen est:

Adpetis dominatum
*
petens praemature praecocem.
In quo versu animadvertendum est quod
praecocem
inquit, non
praecoquem
: est enim casus eius rectus non
praecoquis
sed
praecox
.

Hic Avienus rursus interrogat: cum Virgilius, inquit, Aenean suum tamquam omnia pium a contagione atrocis visus apud inferos vindicaverit, et magis eum fecerit audire reorum gemitus quam ipsa videre tormenta, in ipsos vero campos piorum licenter induxerit: cur hoc tamen versu ostendit illi partem locorum, quibus inpii cohibebantur:

Vestibulum ante ipsum primisque in faucibus Orci?
Qui enim vestibulum et fauces videt intra ipsam aedem iam sine dubitatione successit: aut si quid aliud de
vestibuli
vocabulo intellegendum est, scire desidero.
Ad haec Servius: Pleraque sunt vocabula, quibus vulgo utimur, neque tamen liquido advertimus quid ea ex vera proprietate significent: sicuti est
vestibulum
in sermonibus celebre atque obvium verbum, non omnibus tamen qui illo facile utuntur liquido expectatum. Putant enim
vestibulum
esse partem domus priorem, quam
atrium
vocant.
Sed *Caecilius Gallus, vir doctissimus, in libro de significatione verborum quae ad ius civile pertinent secundo
vestibulum
dicit
esse non in ipsis aedibus neque aedium partem, sed locum ante ianuam domus vacuum, per quem de via aditus accessusque ad fores aedium sit.
Ipsa enim ianua procul a via fiebat area intersita quae vacaret.
Quae porro huic vocabulo ratio sit, quaeri multum solet: sed quae scripta apud idoneos auctores legi proferre in medium non pigebit.

Ve
particula, sicuti quaedam alia, tum intentionem significat tum minutionem. Nam
vetus
et
vehemens
, alterum ab aetatis magnitudine conpositum elisumque est, alterum a nimio impetu et vi mentis instructum.
Vecors
autem et
vesanus
privationem significat sanitatis aut cordis.
Diximus autem superius eos qui amplas domus antiquitus faciebant locum ante ianuam vacuum relinquere solitos, qui inter fores domus et viam medius
esset.
In eo loco qui dominum eius domus salutatum venerant priusquam admitterentur consistebant: et neque in via stabant neque intra aedes erant. Ab illa ergo grandis loci consistione et quasi quadam stabulatione ab advenientibus priusquam intromitterentur in domum.
Alii consentientes vestibula eadem esse quae diximus in sensu tamen vocabuli dissentiunt: referunt enim non ad eos qui adveniunt, sed ad illos qui in domo commanent, quoniam illic numquam consistunt, sed solius transitus causa ad hunc locum veniunt exeundo sive redeundo.
Sive igitur secundum priores per augmentum sive per secundos per diminutionem intellegendum est, tamen
vestibulum
constat aream dici quae a via domum dividit.
Fauces
autem iter angustum est per quod ad vestibulum de via flectitur.
Ergo Aeneas cum videt
fauces
atque
vestibulum
domus inpiorum, non est intra domum, nec contactu aedium saevo execrabilique polluitur, sed de via videt loca inter viam et aedes locata.


Bidentes hostiae
quid essent, inquit Avienus, interrogavi quendam de grammaticorum cohorte: et ille
bidentes
oves esse respondit, idcircoque
lanigeras
adiectum, ut oves planius demonstrarentur.
Esto, inquam, oves
bidentes
dicantur. Sed quae ratio huius in ovibus epitheti, scire, inquam, volo. Atque
ille nihil cunctatus: Oves, inquit,
bidentes
dictae sunt, quod duos tantum dentes habeant. Ubi terrarum, quaeso te, inquam, duos solos per naturam dentes habere oves aliquando vidisti? Ostentum enim hoc est, et factis piaculis procurandum.
Tum ille permotus mihi et irritatus: Quaere, inquit, ea potius quae a grammatico quaerenda sunt: nam de ovium dentibus opiliones percontator. Facetias nebulonis hominis risi et reliqui: sed te percontor, quasi ipsius verborum naturae conscium.
Tum Servius: De numero dentium, quem ille opinatus est, reprehendendus a me non est, cum ipse iam riseris: verum procurandum mihi est, ne illud obrepat quod
bidentes
epitheton sit ovium, cum Pomponius, egregius Atellanarum poeta, in Gallis Transalpinis hoc scripserit:

Publius autem Nigidius in libro quem de extis conposuit
bidentes
appellari non oves solas sed omnes hostias bimas. Neque tamen dixit cur ita appellentur.
Sed in commentariis ad ius pontificium pertinentibus legi
bidennes
primo dictas,
d
littera ex superfluo, ut saepe adsolet, interiecta. Sic pro
reire

redire
dicitur, et pro
reamare

redamare
, et
redarguere
, non
rearguere
. Ad hiatum
enim duarum vocalium procurandum interponi solet
d
littera.
Ergo
bidennes
primum dictae sunt quasi
biennes
, et longo usu loquendi corrupta est vox ex
bidennibus
in
bidentes
. Hyginus tamen, qui ius pontificium non ignoravit, in quinto librorum quos de Virgilio fecit
bidentes
appellari scripsit hostias quae per aetatem duos dentes altiores haberent, per quos ex minore in maiorem transcendisse constaret aetatem.

Iterum quaerit Avienus in his versibus:
cur Virgilius equi officium equiti dederit? Nam
insultare solo
et
glomerare gressus
equi constat esse, non equitis.
Bene, inquit Servius: haec tibi quaestio nata est ex incuria veteris lectionis. Nam quia seculum nostrum ab Ennio et omni bibliotheca vetere descivit, multa ignoramus, quae non laterent, si veterum lectio nobis esset familiaris. Omnes enim antiqui scriptores ut hominem equo insidentem, ita et equum, cum portaret hominem,
equitem
vocaverunt, et
equitare
non hominem tantum sed equum quoque dixerunt.
Ennius libro Annalium septimo ait:
Numquid dubium est quin
equitem
in hoc loco ipsum equum dixerit, cum addidisset illi epitheton
quadrupes
?
Sic et
equitare
, quod verbum e vocabulo
equitis
inclinatum est, et homo utens equo et equus sub homine gradiens dicebatur. Lucilius namque, vir adprime linguae Latinae scius, equum equitare dicit hoc versu:

Nempe hunc currere equum nos atque equitare videmus

Ergo et apud Maronem, qui antiquae Latinitatis diligens fuit, ita intellegendum est:
Insultare solo et gressus glomerare superbos

Subiecit Avienus:
Scire vellem in equi fabrica casune an ex industria hoc genus ligni nominaverit? Nam licet unum pro quolibet ligno ponere poeticae licentiae sit, solet tamen Virgilius temeritatem licentiae non amare, sed ratione certa vim rerum vel nominum eligere.
